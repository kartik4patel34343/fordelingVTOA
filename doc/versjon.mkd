
Denne nettsiden er et verktøy for å beregne fordelingen av mandater i
Velferdstinget i Oslo og Akershus, i tråd med Velferdstingets vedtekter.
Nettsiden *bør* gi et korrekt resultat, men det er ikke garantert, særlig ikke
etterhvert som vedtektene -- eller praksis -- endres.

Jeg garanterer overhodet ikke at verktøyet gir deg riktig svar, og det er
selvsagt som med et hvert verktøy at det er du som bruker verktøyet som er
ansvarlig for riktigheten av resultatet.

> § 4-1 – Beregning av representanter til Velferdstinget i Oslo
> ------------
> 
> Lærestedene i samskipnaden som ikke blir direkte representert i Velferdstinget etter Velferdstingets
> vedtekter og regler møtes i valgforsamling. Lærestedene som deltar på valgforsamling utgjør til
> sammen én fraksjon, og ved å legge sammen studenttallet på alle disse lærestedene beregnes hvor
> mange representanter valgforsamlingen skal velge ut fra Velferdstingets vedtekter og regler.
 
I tillegg til å beregne fordelingen av mandater i Velferdstinget i Oslo og
Akershus, forteller dette verktøyet deg også hvor mange mandater som finnes i
*valgforsamlingen* til Velferdstinget, i tråd med §4-1 i Reglementet for
Valgforsamlingen:

> § 4-2 – Beregning av representanter til valgforsamlingen
> ------------
> 
> Læresteder med mindre enn 1500 semesterregistrerte studenter får én representant i
> valgforsamlingen uansett størrelse og én representant per påbegynte 500. student i tillegg.

> § 7 – Vedtaksdyktighet
> ------------
> 
> Valgforsamlingen er vedtaksdyktig når minst halvparten av det beregnede antallet representanter er
> til stede.

Du finner [kildekoden til dette verktøyet på
GitHub](http://github.com/velfundert/fordelingVTOA).

Du finner [reglementet i sin helhet på nettsidene til Velferdstinget i Oslo og
Akershus](http://www.studentvelferd.no/vt-dokumenter#vedtekter).
